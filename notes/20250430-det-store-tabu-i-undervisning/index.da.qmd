---
title: "Det store undervisningstabu"
subtitle: "Vi ved det godt. Men det taler vi ikke om."
author: "Christian Knudsen"
visible: "false" # s?t til noget andet n?r opl?gget/noten er f?rdigt
categories:
  - kategori 1
  - kategori 2
date: 2025-04-30
toc: true
image: ""
---

## Tabuet

Vi ved det godt. Alle os der underviser. Men det er ikke pænt at sige højt.

Så det gør vi ikke.

Men det får ikke virkeligheden til at gå væk eller blive bedre. 

Dyb vejrtrækning...

Der er simpelthen nogen af vores studerende eller elever der, i mangel
af bedre ord. Er dumme. Eller mere pænt, mangler den kognitive kapacitet
til at kunne gøre det de gerne vil. Kan man ikke finde " på sit tastatur, er 
man ikke i stand til at gennemskue at gennemsnittet af værdier i en kolonne
i en tabel nok skal beregnes på samme måde som gennemsnittet af en anden
kolonne i samme tabel. Blot fordi kolonnen har et andet navn.

Så skal man nok ikke give sig i kast med uddannelser, studier eller andre aktiviteter
der kræver det niveau af "tekniske" kompetencer. 

Er det ikke bare fordi underviseren ikke har forklaret det godt nok? Måske. 
Men hvis underviserens første forklaring gør at 90% af eleverne _har_ forstået
det. Og underviserens anden forklaring bringer tallet op på 95%. Og den tredie
op på 97%. Og eleven først fanger det efter 6. forklaring. Men har glemt alt
om det næste uge. Så er det nok ikke underviserens fejl. 

I det tilfælde kan det være at man som studerende skal overveje om det måske. 
Hypotetisk. Eventuelt. Kunne være at det ikke helt kan udelukkes at problemet
ikke er at emnet er svært. Eller at underviseren er dårlig. Men at man bare er,
i mangel af bedre ord, for dum til at forstå det her emne. 

Man er sikkert god til mange andre ting, og vi har opfundet helt nye og hidtil
ukendte former for intelligens for at sikrer alle er kloge. Men det her specifikke
emne. Det er man altså for dum til at fatte.

Sådan havde jeg det selv med kvantekemi. Det hjalp ikke at der blev forudsat 
matematik som ingen af de studerende på kurset nogensinde havde haft. Og ved et
rent lykketræf fik jeg et 8-tal på den gamle skala. Men konklusionen stod nu
fortsat klar. Jeg er for dum til at skulle arbejde med kvantekemi. Så det lod 
jeg være med. 

